+++
date = "2015-12-07T01:49:25+02:00"
draft = false
title = "Несъстоятелните хора - определение"
+++

В информатиката има един блян наречен несъстоятелна система (stateless system). Всяко цяло, което изпълнява някаква функция, може да бъде разглеждано като система, но нека вземем уебсайт за пример.За да е несъстоятелен, сайтът не трябва да ползва твърдия диск на машината за да запазва потребителска информация. Сигурно е, че в един момент твърдият диск ще откаже и цялата потребителска информация ще бъде изубена. Всъщност, изцяло несъстоятелни системи са често невъзможни - запазването на информация изисква състояние. Често под несъстоятелни системи в информатиката се разбират такива системи, които разчитат само на сигурно състояние, в най-добрия случай извън влиянието на информатика. Например потребителската информация може да се запази в облака (с услуги като Amazon RDS), което ще даде гаранции за надеждността и цялостта на информацията. С две думи несъстоятелните системи са по-издръжливи при промяна, по-надеждни са и изискват по-малко поддръжка.

Дотук с информатиката. Какво става, ако разгледаме човека като система? Как би изглеждал несъстоятелният човек? Състоянието, по аналогия с уебсайта, се състои от нещата, които ако този човек загуби спира да фунцкионира нормално. Нашето състояние са нуждите на тялото - жажда, глад, болести, и душевни терзания. И тук както в информатиката несъстоятелността се оказва утопична - всеки човек има тяло орисано да огладнява и да се разболява. Но възможна ли е душевна несъстоятелност? Да вземем за пример човек с кола. Тази кола е страхотно удобство - всеки ден му спестява часове път, той се чувства почти у дома в нея. Тази кола е сериозна парична инвестиция - много роботни дни са му били нужни за да си я позволи. И един ден колата я няма - наместо нея само следи от счупеното стъкло чрез което крадеца си я е присвоил. Как нашият герой ще реагира на промяната в състоянието определя дали е несъстоятелен. В единия случай, той би се разстроил или депресирал, губейки своето настроение и творчески потенциал за известно време. В другия, би приветствал промяната - карайки колело до работа за здраве или довършвайки отдавна изоставена книга в градския транспорт. Така стигаме до дефиницията за несъстоятелен човек:

Човек, чието щастие не се влияе от външния свят, е несъстоятелен.

От кратката история изглежда, че точно както в информатиката, несъстоятелните хора са по-издръжливи на промяната. А тя е сигурна. В динамичния свят в който живеем няма ден като предишния. Хората около нас са двигатели на промяната, както и самите природни сили, движейки ни с 30км в секунда около Слънцето. Нека разберем несъстоятелните хора за да се научим да приветстваме промяната като тях.
 
Продължава в [Несъстоятелните хора - голямата картина]({{< ref "несъстоятелните-хора--голямата-картина.md" >}})
