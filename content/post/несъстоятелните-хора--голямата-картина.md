+++
date = "2015-12-17T12:55:40+02:00"
draft = false 
title = "Несъстоятелните хора - голямата картина"

+++

Продължение на [Несъстоятелните хора - определение]({{< ref "несъстоятелните-хора--определение.md" >}})

Несъстоятелният човек, независим от външния свят, е щастлив. Той живее в свобода, радост и любов. Като извор на светлина, той озарява обкръжението си. Пълноценното щастие на несъстоятелните хора идва от задоволеното им творческо начало. Човекът е творец - строител на сгради, машини, крепости от цифри, автор на лирика и проза, художник на картини и градини. Когато човек задоволи вроденото си желание да твори той изпитва трайно щастие. 

Въпросът как един човек да стане несъстоятелен е сложен, затова нека разгледаме един по-лесен - какво обединява всички несъстоятелни хора? Те виждат голямата картина. Изпитанията на материалното са неща които погледнати самостоятелно са трагични, нерешими, непоправими и просто ужасни. Но голямата картина винаги е по-балансирана - тя включва изпитанията, но и наградите. Както след и най-слънчевия ден следва нощ, така и след най-тъмната нощ следва ден. Като природен закон изпитанията и наградите на живота се редуват за всички и всичко. Последствието от този широк поглед е, че тъмното и светлото се смесват в картина която е нито изцяло лоша, нито изцяло добра. Крайно негативното изпитание вече не е непреодолимо, напротив - то е временно. 

За да използва този широк кръгозор, несъстоятелния човек притежава самоконтрол. Той познава себе си и е опитомил е своя ум. Защото е склонност на ума да се вглежда в частното, да го разделя на части и анализира. Това ни учат в училище. Надвивайки тази си склонност, несъстоятелния човек съумява да види голямата картина и така да запази емоционален покой. 

Несъстоятелният човек е осъзнат творец който вижда голямата картина. Това го прави независим от прищявките на съдбата и щастлив.
